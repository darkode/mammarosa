
<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8">
  <title>Lotgenotencontact</title>
  <meta name="Author" content="Mammarosa">
  <meta name="Company" content="Stichting Mammarosa">
	<link rel="stylesheet" href="style.css">
</head>
</body>

	<h3>Lotgenotencontact</h3>
	<p>
		Per jaar krijgen in Nederland ongeveer 15.000 vrouwen borstkanker, waarvan 1.300 migrantenvrouwen. Het is een schok als er borstkanker bij je ontdekt wordt. Je toekomst is ineens onzeker. Het gesprek over de ziekte in de familie is vaak heel moeilijk. Patiënten willen hun gezinsleden sparen. Praten over kanker is niet altijd mogelijk, er rust vaak een taboe op.
	</p>
	<p>
		Gelukkig is borstkankerzorg goed geregeld in Nederland. Bij tijdige ontdekking overleeft 80 % van de patiënten. Dat vraagt wel om een assertieve houding. Vragen stellen, keuzes maken en goed voor jezelf zorgen is heel belangrijk.
	</p>
	<p>
		Mammarosa biedt ondersteuning via lotgenotencontact. Vrijwilligers fungeren als gids, door goed te luisteren en tips te geven. Een nieuwe patiënt krijgt een ‘buddy’. Samen kijken naar voorlichtingsfilmpjes, meegaan naar de dokter of naar een behandeling, dat is wat de buddy kan doen. 
	</p>
	<p>
		Als de behandelingen achter de rug zijn, is het fijn er niet alleen voor te staan. Mammarosa organiseert activiteiten waar lotgenoten elkaar ontmoeten. Koffieochtenden, wandelingen, op een stand staan, voorlichting geven. Kijk op de website voor lotgenotencontact en de activiteiten voor lotgenoten.
	</p>

</body>
</html>